# Утиліти для Chrome

Невеликий додаток, що покращує взаємодію з браузером Chrome.

Цей додаток працює лише на NVDA версії 2019.3 і вище.

Тепер підтримуються всі функції додатка у трьох варіантах Chrome: Final, Beta та Canary.

## Клавіатурні команди додатка:

Усі клавіатурні команди додатка можна змінити у діалозі жестів вводу NVDA.

У цьому діалозі вони знаходяться у категорії «Утиліти для Chrome».

Варто зазначити, що для появи цієї категорії необхідно активувати діалог«Жести вводу», коли браузер Chrome відкрито і фокус знаходиться в ньому.

* Shift+F4: вмикає та вимикає циклічну навігацію.
* NVDA+F6: відкриває діалог вкладок.
* F7: показує  попередню історію перегляду.
* F8: показує подальшу історію перегляду.
* F9: вмикає та вимикає режим читання.
* Shift+F9: розпочинає безперервне читання вмісту сторінки в режимі читання.

### Циклічна навігація

Тепер ми можемо мати циклічну навігацію в Chrome, добре відому в інших програмах екранного доступу.

Циклічна навігація змушує програму екранного доступу переходити до верхньої частини сторінки або навпаки, якщо більше немає елементів відповідного типу на основі літери швидкої навігації, яку ви використовуєте. Наприклад, якщо ви натиснете h, щоб переміщуватися по заголовках, а доступних заголовків більше немає, NVDA перейде до верхньої частини сторінки та поверне вас на перший заголовок на цій сторінці.

Ми можемо увімкнути, або вимкнути циклічну навігацію за допомогою Shift + F4.

Після увімкнення переглядайте веб-сторінки за допомогою однолітерних клавіш навігації.

### Керування вкладками

У браузері Chrome ми можемо переходити між різними областями за допомогою F6, в тому числі до області вкладок. Знаходячись в області вкладок, Перемикатися з однієї вкладки на іншу можна за допомогою горизонтальних стрілок, а також виконувати різні дії над активною вкладкою через меню, яке відкривається натисканням клавіші "контекст".

Ми також можемо швидко перемикатися між вкладками за допомогою комбінації клавіш Ctrl+1-9, але все ускладнюється тоді, коли у нас з'являється більше восьми вкладок.

Тепер у додатку є клавіатурна команда, яка відкриє діалог зі списком усіх відкритих вкладок, розташованими за хронологією їх відкривання.

Щоб відкрити цей діалог, потрібно натиснути NVDA+F6.

У цьому вікні є дві області: одна зі списком вкладок, а інша з кнопками. ми можемо переміщатися між різними областями за допомогою клавіші tab.

Якщо у списку натиснути клавішу Enter, активується вкладка, яка була у фокусі на той момент.

У нас є чотири кнопки:

* Натиснути ліву кнопку - відкриває вибрану у списку вкладку.
* Натиснути праву кнопку -відкриває меню з параметрами для вибраної  вкладки.
* Нова вкладка - відкриває нову вкладку, де ми зможемо почати з нуля, при цьому фокус встановиться в адресний рядок, щоб ми могли одразу ввести адресу, або здійснити пошук.
* Закрити - закриває діалог і повертає фокус туди, звідки діалог був відкритий.

Варто зазначити, що діалог вкладок можна закрити відповідною кнопкою, натиснувши клавішу ESC, або перемістивши  фокус до іншого вікна.

Останнє означає, що коли ми повернемося до браузера з відкритого вікна списку вкладок,  то діалог вкладок автоматично закриється.

Це гарантує, що при кожній наступній активації цього вікна, інформація про вкладки в ньому буде актуальною і достовірною.

### Швидка історія відвіданих сторінок

Функція реалізує можливість швидкого доступу до історії переглянутих сторінок, як попередньої, так і подальшої.

Для доступу до історії,перегляду  ми будемо використовувати клавіші F7 і F8.

Для кращого розуміння наведу приклад.

 Відкриваємо браузер і  переходимо на www.google.com.

Після завантаження сторінки натисніть CTRL+L і введіть www.nvaccess.org. Якщо ми натиснемо F7, ми побачимо меню попередньої історії, в якій є сторінка Google. Виберемо цю сторінку і знову завантажимо  її.

Якщо ми натиснемо F8, ми побачимо меню подальшої історії, в якій у нас є сторінка офіційного сайту NVDA.

Меню як попередньої, так і подальшої історії завжди пов'язані з активною вкладкою і для кожної вкладки історія ведеться окремо.

Це корисно у випадку перегляду багатьох сторінок протягом одного сеансу на одній вкладці.

Увага! Історія видаляється, коли ми закриваємо Chrome.

### Покращення режиму читання

На відміну від інших браузерів, Chrome з початковими налаштуваннями не підтримує цей режим.

Якщо ми хочемо мати цю функцію, нам доведеться активувати її вручну, перш ніж ми зможемо нею користуватися.

Щоб активувати цю функцію, в адресному рядку пишемо таке:

chrome://flags

Натискаємо enter, і на сторінці, що відкриється, в полі Search flags пишемо наступне:

reader mode

Коли ми це напишемо, то почуємо, що є результат, тож натискаємо tab, доки не почуємо таке:

-#enable-reader-mode

Натискаємо tab ще раз, і в комбінованому списку вибираємо "Enabled".

Далі натискаємо tab, доки фокус не опиниться на кнопці "Relaunch". Натискаємо її, і при наступному завантаженні браузера режим читання буде увімкнено.

Коли ми заходимо на сторінку, на якій можливо увімкнути режим читання (хоча не на всіх сайтах це дозволено), для більшої зручності читання ми можемо увімкнути цей режим, щоб видалити все зайве, тобто відображатиметься лише текстовий вміст сторінки, без зовнішнього вигляду, зображень чи реклами. Це робиться двома способами:

1. З меню Chrome, рухаючись вгору або вниз, доки не почуємо "Перейти в режим читання". Натиснувши enter на цьому пункті, ми активуємо його. Якщо цей параметр відсутній, це означає, що на поточній сторінці режим читання не підтримується.

2. Коли ми знаходимося на сторінці, ми можемо натиснути клавішу F6, а потім один раз tab,  щоб сфокусуватися на кнопці "Перейти в режим читання". Якщо ми натиснемо її, ми перейдемо до зазначеного режиму. Якщо ця кнопка відсутня, це означає, що на поточній сторінці режим читання не підтримується.

Хоча це може видатися незначним, але якщо ми часто користуємося режимом читання, то не вистачає швидкої клавіатурної команди, щоб активувати, чи деактивувати його, або отримати попередження, якщо на сторінці він не підтримується.

Ну а тепер завдяки додатку, якщо ми натиснемо F9, ми активуємо режим читання.

Якщо на поточній сторінці не підтримується цей режим, ми отримаємо відповідне повідомлення.

Якщо підтримується, вона перейде в режим читання, сповістивши нас відповідним повідомленням.

Якщо ми натиснемо F9 перебуваючи у режимі читання, сторінка відкриється у звичайному вигляді, і нас буде сповіщено про закриття режиму читання.

### Безперервне читання вмісту у режимі читання

Якщо у режимі читання ми натиснемо Shift+F9, NVDA почне читати вміст сторінки з позиції курсора.

Якщо ми натиснемо Ctrl, ми припинимо читання.

### Панель налаштувань

Починаючи з версії додатка 0.7, в Налаштуваннях NVDA з'явився новий розділ, який називається "Утиліти для Chrome".

У цьому розділі я додаватиму параметри, які ви вважатимете цікавими для браузера.

Щоб переглянути цей розділ, потрібно відкрити налаштування NVDA, коли фокус знаходиться у браузері Chrome, інакше його не буде видно.

Наразі у нас є такий параметр:

* Розгортати вікна Chrome на весь екран

Якщо ми активуємо цей прапорець, усі вікна Chrome відкриватимуться в розгорнутому стані.

## Перекладачі та співавтори:

* Французька: Rémy Ruiz
* Португальська: Ângelo Miguel Abrantes
* Арабська: Wafiq Taher
* Турецька: : umut korkmaz
* Українська: Ivan Shtefuriak
